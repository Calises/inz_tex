\namedchapter{Wstęp i cel pracy}
Celem projektu inżynierskiego jest budowa autonomicznego robota mobilnego przypominającego czołg. Robot zostanie wyposażony w obrotową wieżyczkę znajdującą się na korpusie pojazdu oraz zamocowane do niej ,,działo" mogące zmieniać swoje położenie. Robot w sposób autonomiczny stara się zlokalizować cel oraz określić jego położenie względem samego siebie. W ramach projektu należy:
\begin{itemize}
\item doboru elementów wykonawczych robota (silniki, serwomechanizmy) pod kątem założeń projektowych oraz wybór platformy, na której oparty zostanie system wizyjny,
\item zaprojektowania konstrukcji robota, wykonania modelu 3D oraz jego fizycznej realizacji,
\item stworzenia projektu sterownika silników napędowych, wykonania płytki drukowanej oraz implementacji regulatora,
\item zapewnienia komunikacji pomiędzy system wizyjnym a mikrokontrolerem,
\item przygotowania programu służącego do analizy obrazu pozyskanego z kamery,
\item zaimplementowania algorytmu sterującego robotem.
\end{itemize}

Autonomiczne roboty mobilne najczęściej poruszają się w nie do końca znanym im środowisku. Co za tym idzie - muszą być wyposażone w system nawigacyjny, przez który rozumiany jest zespół czujników pełniących funkcję sprzężenia zwrotnego z otaczającego pojazd świata. W naszym przypadku system opierać się będzie głównie o mikrokomputer wyposażony w kamerę video, który dodatkowo będzie wspierany krańcówkami znajdującymi się na przedzie pojazdu. Ich zadaniem będzie przede wszystkim wykrycie możliwych kolizji z przedmiotami znajdującymi się bezpośrednio przed robotem. Projekt oparty będzie o tzw. system wbudowany, czyli kompaktową, multimedialną jednostkę obliczeniową wykorzystywaną do realizacji specjalnych funkcji, takich jak sterowanie pracą silnika czy analiza danych. Systemy wbudowane są (najczęściej) na stałe połączone z elementami wykonawczymi oraz pomiarowymi. Najważniejszą funkcją robota będzie przetwarzanie oraz analizowanie obrazów w czasie rzeczywistym, co wymaga stosunkowo dużej pamięci oraz mocy obliczeniowej. Powyższe wymagania pozwoliły wybrać platformę, na której zrealizowany będzie projekt, mianowicie \textit{Raspberry Pi} wraz z dedykowaną kamerą \textit{Raspberry Pi Camera Board}. 

Wybór modelu zawieszenia dla robota jest jednoznaczny - gąsienice. Rozwiązanie tego typu jest najczęściej spotykanym systemem jezdnym pojazdów wojskowych. Roboty bojowe często zmuszone są poruszać się w bardzo zróżnicowanym i nieprzyjaznym środowisku. Stawia to przed układem zawieszenia wiele wyzwań.  Gąsienice - dzięki równomiernemu rozłożeniu ciężaru (wiele pasywnych osi), dużej powierzchni styku z podłożem, prostocie sterowania oraz trwałości są niewątpliwie najlepszym rozwiązaniem w tej dziedzinie.
